---
layout: home
title: Code of Conduct
permalink: /code/
---

<div class="container">
  <h1>Κώδικας Δεοντολογίας Συμμετεχόντων</h1>
  <p><strong>Ημερομηνία Τροποποίησης:</strong> 6 Ιουνίου 2025</p>

  <p>Όλοι οι συμμετέχοντες υποχρεούνται να τηρούν τον παρόντα Κώδικα Δεοντολογίας Συμμετεχόντων του Μαραθωνίου Προγραμματισμού πάνω στην Εκπαίδευση με χρήση Τεχνητής Νοημοσύνης (FuturEd AI Hackathon, εφεξής «Hackathon»). Η μη συμμόρφωση με τον Κώδικα ενδέχεται να οδηγήσει σε αποκλεισμό από τη διοργάνωση. Η κρίση της μη συμμόρφωσης γίνεται αποκλειστικά από τους διοργανωτές του Hackathon.</p>

  <p>Ο Κώδικας Δεοντολογίας καθορίζει τις ακόλουθες απαιτήσεις ως προς τη συμπεριφορά των συμμετεχόντων:</p>

  <h2>1. Σεβασμός</h2>
  <p>Επιβάλλεται ο σεβασμός προς όλους τους συμμετέχοντες και η ευγενική συμπεριφορά προς όλους – συμμετέχοντες, διοργανωτές, κριτές και χορηγούς – ανεξαρτήτως προέλευσης, εμπειρίας ή επιπέδου γνώσεων.</p>

  <h2>2. Πνεύμα Συνεργασίας</h2>
  <p>Οι συμμετέχοντες ενθαρρύνονται να συνεργάζονται, να υποστηρίζουν ο ένας τον άλλον και να ενισχύουν το ομαδικό πνεύμα.</p>

  <h2>3. Επαγγελματική Συμπεριφορά</h2>
  <p>Αναμένεται η διατήρηση επαγγελματικής συμπεριφοράς καθ’ όλη τη διάρκεια του Hackathon. Δεν γίνεται ανεκτή οποιαδήποτε μορφή παρενόχλησης, διάκρισης, βίας ή απειλής βίας λεκτικής ή σωματικής, ή διαταρακτικής συμπεριφοράς.</p>

  <h2>4. Ηθική Χρήση της Τεχνητής Νοημοσύνης</h2>
  <p>Απαγορεύονται δραστηριότητες που ενδέχεται να προκαλέσουν βλαβερές συνέπειες ή να δημιουργήσουν ηθικά διλήμματα ή παραβιάζουν την <a href="https://artificialintelligenceact.eu/">Ευρωπαϊκή Πράξη για την Τεχνητή Νοημοσύνη (EU Artificial Intelligence Act)</a>.</p>

  <h2>5. Απόρρητο και Συγκατάθεση</h2>
  <p>Οφείλετε να σέβεστε το απόρρητο και τη συγκατάθεση των λοιπών συμμετεχόντων. Δεν επιτρέπεται η λήψη, κοινοποίηση ή διανομή φωτογραφιών, βίντεο ή προσωπικών δεδομένων χωρίς προηγούμενη ρητή συγκατάθεση.</p>

  <h2>6. Κοινή Χρήση Κώδικα και Έργων</h2>
  <p>Η κοινή χρήση κώδικα και έργων στο πλαίσιο της κοινότητας είναι ευπρόσδεκτη και ενθαρρύνεται. Ωστόσο, απαιτείται σεβασμός στα δικαιώματα πνευματικής ιδιοκτησίας και σαφής αναφορά στην εργασία τρίτων όπου αυτό είναι απαραίτητο.</p>

  <h2>7. Αναφορά Παραβάσεων</h2>
  <p>Σε περίπτωση που διαπιστώσετε ή υποστείτε οποιαδήποτε παραβίαση του παρόντος Κώδικα Δεοντολογίας, παρακαλείσθε να το αναφέρετε άμεσα στους διοργανωτές ή σε εξουσιοδοτημένο προσωπικό της εκδήλωσης. Όλες οι αναφορές θα εξεταστούν με σοβαρότητα και θα αντιμετωπιστούν καταλλήλως.</p>

  <h2>8. Συνέπειες Παραβάσεων</h2>
  <p>Η μη συμμόρφωση με τον Κώδικα Δεοντολογίας ενδέχεται να επιφέρει προειδοποίηση, αποκλεισμό από τη διοργάνωση ή απομάκρυνση από τον χώρο διεξαγωγής, αναλόγως της σοβαρότητας της παράβασης. Οι αποφάσεις των διοργανωτών είναι τελικές και δεν επιδέχονται διαπραγμάτευσης.</p>

  <h2>9. Ασφάλεια και Θετικό Περιβάλλον Συνεργασίας</h2>
  <p>Προτεραιότητά μας αποτελεί η ασφάλεια και ευημερία όλων των συμμετεχόντων. Οποιαδήποτε ενέργεια που θέτει σε κίνδυνο την ασφάλεια, την προστασία ή τη γενική ευημερία των παρευρισκομένων δεν θα γίνει ανεκτή.</p>

  <p>Με τη συμμετοχή σας στο Hackathon, αναγνωρίζετε ότι έχετε λάβει γνώση και αποδέχεστε πλήρως και ανεπιφύλακτα τον παρόντα Κώδικα Δεοντολογίας.</p>
</div>