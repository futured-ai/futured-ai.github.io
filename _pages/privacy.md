---
layout: home
title: Δήλωση Ιδιωτικότητας
permalink: /privacy/
---

<div class="container">
  <h1>Δήλωση Ιδιωτικότητας</h1>
  <p><strong>Ημερομηνία Τροποποίησης:</strong> 14 Ιουνίου 2025</p>

  <p>Η ιδιωτικότητά σας είναι σημαντική για εμάς. Η παρούσα δήλωση απορρήτου εξηγεί πώς συλλέγουμε, χρησιμοποιούμε και προστατεύουμε τα προσωπικά σας δεδομένα κατά τη διάρκεια του Μαραθωνίου Προγραμματισμού πάνω στην Εκπαίδευση με χρήση Τεχνητής Νοημοσύνης (FuturEd AI Hackathon, εφεξής «Hackathon»). Παρακάτω θα βρείτε μια επισκόπηση των σκοπών και τρόπων με τους οποίους συλλέγουμε και επεξεργαζόμαστε τα προσωπικά δεδομένα σας, τα δικαιώματά σας και τον τρόπο άσκησή τους, καθώς και τη διαδικασία υποβολής ερωτήσεων ή παραπόνων.</p>

  <h2>1. Ποιοι είμαστε</h2>
  <p>Η παρούσα Δήλωση Ιδιωτικότητας (εφεξής «η Δήλωση») καλύπτει τα δεδομένα που συλλέγουν και επεξεργάζονται στο πλαίσιο του Hackathon που διοργανώνει η <strong>Epignosis UK Ltd Greek Branch</strong> (<a href="https://www.epignosishq.com">www.epignosishq.com</a>), σε συνεργασία με το <strong>Τμήμα Επιστήμης Υπολογιστών της Σχολής Θετικών και Τεχνολογικών Επιστημών του Πανεπιστημίου Κρήτης</strong>. H Epignosis και το Τμήμα Επιστήμης Υπολογιστών της Σχολής Θετικών Επιστημών του Πανεπιστημίου Κρήτης λειτουργούν αναφορικά με τα προσωπικά δεδομένα ως Υπεύθυνοι Επεξεργασίας.</p>

  <h2>2. Τι προσωπικά δεδομένα συλλέγουμε, πώς και για ποιο σκοπό τα επεξεργαζόμαστε</h2>
  <p>Στο πλαίσιο και για το σκοπό της διεξαγωγής του Hackathon θα χρειαστεί να συλλέξουμε και να επεξεργαστούμε μια σειρά από προσωπικά σας δεδομένα. Τα δεδομένα αυτά μας τα παραχωρείτε εσείς μέσω της Αίτησης Συμμετοχής, που συμπληρώνετε και μας υποβάλετε μέσω της ιστοσελίδας του Hackathon. Η συλλογή και η επεξεργασία τους γίνεται με βάση τη δική σας συναίνεση, η οποία ζητείται γραπτώς, πριν τη συλλογή οποιουδήποτε προσωπικού σας δεδομένου.</p>

  <p><strong>2.1.</strong> Τα δεδομένα που συλλέγουμε όταν υποβάλλετε Αίτηση Συμμετοχής:</p>

  <ul>
    <li>Ονοματεπώνυμο, email και τηλέφωνο για σκοπούς επικοινωνίας σχετικά με την πορεία της Αίτησης Συμμετοχής και την προώθηση χρήσιμων πληροφοριών για το Hackathon, σχετικά νέα και ανακοινώσεις,</li>
    <li>Όνομα και σύνθεση ομάδας,</li>
    <li>Πληροφορίες σχετικές με τις δεξιότητές της ομάδας και την ιδέα που θα δουλέψουν κατά την διάρκεια του Hackathon,</li>
    <li>Πληροφορίες σχετικές με τις διατροφικές προτιμήσεις της ομάδας,</li>
    <li>Πληροφορίες για έρευνα αγοράς.</li>
  </ul>

  <p>Πριν καταχωρήσετε τα στοιχεία των υπόλοιπων μελών της ομάδας, θα πρέπει να έχετε εξασφαλίσει τη ρητή συγκατάθεσή τους. Με την υποβολή της Αίτησης Συμμετοχής, τεκμαίρεται ότι έχετε ζητήσει και λάβει τη συγκατάθεση όλων των ατόμων των οποίων τα στοιχεία καταχωρείτε.</p>

  <p><strong>2.2.</strong> Συμμετέχοντες στο Hackathon: Στην περίπτωση που λάβετε μέρος στο Hackathon, φωτογραφίες σας όπως και οπτικοακουστικό υλικό ενδέχεται να διαμοιραστούν μέσω του Ιστοτόπου του Hackathon, του Ιστοτόπου των Συνδιοργανωτών, ή και μέσω των καναλιών επικοινωνίας και προώθησης όπως LinkedIn, Instagram, Facebook, Δελτία Τύπου κλπ.</p>

  <p><strong>2.3.</strong> Επιπλέον σκοποί συλλογής και επεξεργασίας: Ανωνυμοποιημένα, με τη μορφή στατιστικών στοιχείων, μπορεί να μοιραστούμε στοιχεία που αφορούν τη συμμετοχή και τα αποτελέσματα του Hackathon, αλλά με τρόπο που δε θα επιτρέπει την άμεση ή έμμεση ταυτοποίησή σας.</p>

  <h2>3. Κοινοποίηση Δεδομένων</h2>
  <p>Δεν κοινοποιούμε τα προσωπικά σας δεδομένα σε τρίτους, πέρα από όσα αναφέρονται στην ενότητα 2, εκτός αν απαιτείται από το νόμο ή αν έχετε δώσει τη ρητή συγκατάθεσή σας.</p>

  <h2>4. Ασφάλεια Δεδομένων</h2>
  <p>Λαμβάνουμε όλα τα κατάλληλα τεχνικά και οργανωτικά μέτρα για την προστασία των προσωπικών σας δεδομένων από μη εξουσιοδοτημένη πρόσβαση ή χρήση, ενώ όλα τα μέλη μας γνωρίζουν την υποχρέωσή τους να προστατεύουν τα προσωπικά δεδομένα, έχουν λάβει σχετική εκπαίδευση, και δεσμεύονται από ρήτρες εμπιστευτικότητας. Το σύνολο των προσωπικών δεδομένων που συλλέγουμε για όσο χρονικό διάστημα τα επεξεργαζόμαστε και τα διατηρούμε βρίσκονται αποθηκευμένα σε ασφαλείς και κρυπτογραφημένους εξυπηρετητές (servers) στην Ευρώπη.</p>

  <h2>5. Τήρηση Δεδομένων</h2>
  <p>Τα προσωπικά δεδομένα και οι πληροφορίες που μοιράζεστε μαζί μας μέσω της Αίτησης Συμμετοχής διατηρούνται <strong>για ένα (1) έτος</strong> και στη συνέχεια διαγράφονται οριστικά και αμετάκλητα. Τα δεδομένα που διαμοιράζονται μέσω των μέσων κοινωνικής δικτύωσης διατηρούνται για όσο οι Συνδιοργανωτές διατηρούν ενεργά τα κανάλια αυτά.</p>

  <h2>6. Τα δικαιώματά σας στα προσωπικά σας δεδομένα</h2>
  <p>Σύμφωνα με τη νομοθεσία περί προστασίας προσωπικών δεδομένων, έχετε τα εξής δικαιώματα:</p>
  <ul>
    <li><strong>Δικαίωμα ενημέρωσης:</strong> Έχετε το δικαίωμα να λάβετε πλήρη, σαφή και επαρκή πληροφόρηση σχετικά με την επεξεργασία των προσωπικών σας δεδομένων. Σε περίπτωση που οι παρεχόμενες πληροφορίες δεν είναι επαρκείς ή έχετε περαιτέρω ερωτήματα, είμαστε στη διάθεσή σας για να σας παρέχουμε επιπλέον διευκρινίσεις.</li>
    <li><strong>Δικαίωμα πρόσβασης:</strong> Έχετε το δικαίωμα να ζητήσετε και να λάβετε επιβεβαίωση σχετικά με το αν επεξεργαζόμαστε προσωπικά σας δεδομένα, καθώς και να αποκτήσετε πρόσβαση σε αυτά και να λάβετε αντίγραφο.</li>
    <li><strong>Δικαίωμα διόρθωσης:</strong> Έχετε το δικαίωμα να ζητήσετε τη διόρθωση ή/και επικαιροποίηση των προσωπικών σας δεδομένων, σε περίπτωση που είναι ανακριβή ή ελλιπή.</li>
    <li><strong>Δικαίωμα φορητότητας δεδομένων:</strong> Έχετε το δικαίωμα να ζητήσετε τη χορήγηση των προσωπικών σας δεδομένων σε δομημένη, ευρέως χρησιμοποιούμενη και αναγνώσιμη από μηχανή μορφή, προκειμένου να διαβιβαστούν σε τρίτο υπεύθυνο επεξεργασίας ή να χρησιμοποιηθούν για άλλους σκοπούς, σύμφωνα με την κείμενη νομοθεσία.</li>
    <li><strong>Δικαίωμα διαγραφής:</strong> Έχετε το δικαίωμα να ζητήσετε τη διαγραφή των προσωπικών σας δεδομένων που τηρούμε, υπό την προϋπόθεση ότι δεν παραβιάζονται οι εκ του νόμου υποχρεώσεις μας ή τα έννομα συμφέροντά μας. Επισημαίνεται ότι η άσκηση του εν λόγω δικαιώματος ενδέχεται, σε ορισμένες περιπτώσεις, να επηρεάσει τη δυνατότητα συμμετοχής σας στο Hackathon.</li>
    <li><strong>Δικαίωμα περιορισμού της επεξεργασίας:</strong> Έχετε το δικαίωμα να αιτηθείτε τον περιορισμό ή τη διακοπή της περαιτέρω επεξεργασίας των προσωπικών σας δεδομένων. Το αίτημα αυτό θα εξεταστεί λαμβάνοντας υπόψη τις νομικές μας υποχρεώσεις και τα δικαιώματά μας. Σε ορισμένες περιπτώσεις, η ικανοποίηση του αιτήματός σας μπορεί να επηρεάσει τη συμμετοχή σας στο Hackathon.</li>
    <li><strong>Δικαίωμα ανάκλησης συγκατάθεσης:</strong> Έχετε το δικαίωμα να ανακαλέσετε οποτεδήποτε τη συγκατάθεσή σας για την επεξεργασία των προσωπικών σας δεδομένων. Η εν λόγω ανάκληση δεν επηρεάζει τη νομιμότητα της επεξεργασίας που βασίστηκε στη συγκατάθεση πριν από την ανάκλησή της. Επισημαίνεται ότι η ανάκληση της συγκατάθεσης σας, με την επιφύλαξη των νομικών μας υποχρεώσεων και των νόμιμων δικαιωμάτων μας, ενδέχεται, κατά περίπτωση, να επηρεάσει τη δυνατότητα συμμετοχής σας στο Hackathon.</li>
    <li><strong>Δικαίωμα υποβολής καταγγελίας:</strong> Έχετε το δικαίωμα να υποβάλετε καταγγελία στην αρμόδια εποπτική αρχή προστασίας δεδομένων προσωπικού χαρακτήρα, εφόσον θεωρείτε ότι η επεξεργασία των προσωπικών σας δεδομένων παραβιάζει την ισχύουσα νομοθεσία. Σε κάθε περίπτωση, εάν έχετε ερωτήσεις, προβληματισμούς ή παράπονα σχετικά με τον τρόπο που επεξεργαζόμαστε τα προσωπικά σας δεδομένα, ενθαρρύνουμε την επικοινωνία μαζί μας, ώστε να επιδιώξουμε την άμεση επίλυση του ζητήματος. Για περισσότερες πληροφορίες σχετικά με την αρμόδια αρχή και τη διαδικασία υποβολής καταγγελίας, μπορείτε να επισκεφθείτε την ιστοσελίδα της <a href="https://www.dpa.gr">Αρχής Προστασίας Δεδομένων Προσωπικού Χαρακτήρα</a>.</li>
  </ul>
  <p>Δεν συλλέγουμε ούτε επεξεργαζόμαστε αυτοματοποιημένα τα προσωπικά σας δεδομένα για σκοπούς που σχετίζονται με την κατάρτιση προφίλ.</p>

  <h2>7. Στοιχεία Επικοινωνίας</h2>
  <p>
    Για οποιαδήποτε απορία, για την άσκηση των δικαιωμάτων σας, ή για οποιοδήποτε άλλο ζήτημα σχετικά με την προστασία των προσωπικών δεδομένων και της ιδιωτικότητας σας μπορείτε να επικοινωνήσετε άμεσα με την Υπεύθυνη για την Προστασία Προσωπικών Δεδομένων (DPO):
    <ul>
      <li>Epignosis: κα Θεώνη Βέλκου, μέσω e-mail στην ηλεκτρονική διεύθυνση <a href="mailto:privacy@talentlms.com">privacy@talentlms.com</a> με θέμα «Άσκηση δικαιωμάτων προσωπικών δεδομένων»</li>
      <li>Πανεπιστημίο Κρήτης: Μαρία - Αργυρή Ψαρουδάκη, μέσω e-mail στην ηλεκτρονική διεύθυνση <a href="mailto:dpo@uoc.gr">dpo@uoc.gr</a></li>
    </ul>
  </p>

  <h2>8. Ηλικιακά Κριτήρια Συμμετοχής</h2>
  <p>Το Hackathon απευθύνεται αυστηρά σε ενήλικες. Εάν είστε κάτω των 18 ετών, απαγορεύεται η συμμετοχή σας στο Hackathon και παρακαλούμε να μην προβείτε σε οποιαδήποτε αλληλεπίδραση μαζί μας.</p>
</div>