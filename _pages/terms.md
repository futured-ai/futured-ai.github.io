---
layout: home
title: Όροι και Προϋποθέσεις Συμμετοχής
permalink: /terms/
---

<div class="container">
  <h1>Όροι και Προϋποθέσεις Συμμετοχής</h1>
  <p><strong>Ημερομηνία Τροποποίησης:</strong> 29 Αυγούστου 2025</p>

  <p>Το παρόν έγγραφο μαζί με τη σχετική <a href="/privacy/">Δήλωση Ιδιωτικότητας</a> και τον <a href="/code/">Κώδικα Δεοντολογίας Συμμετεχόντων</a> προδιαγράφει πλήρως τους Όρους και Προϋποθέσεις Συμμετοχής του Μαραθωνίου Προγραμματισμού πάνω στην Εκπαίδευση με χρήση Τεχνητής Νοημοσύνης (FuturEd AI Hackathon, εφεξής «Hackathon»).</p>

  <h2>1. Διοργανωτές</h2>
  <p>Η <strong>Epignosis UK Ltd Greek Branch</strong> (<a href="https://www.epignosishq.com">www.epignosishq.com</a>) και το <strong>Τμήμα Επιστήμης Υπολογιστών της Σχολής Θετικών και Τεχνολογικών Επιστημών του Πανεπιστημίου Κρήτης</strong> με συνέπεια προάγουν την καινοτομία και την ενσωμάτωση των τεχνολογιών αιχμής στον τομέα της εκπαίδευσης. Ως εκ τούτου από κοινού διοργανώνουν διήμερο Hackathon, με σκοπό να ενθαρρύνουν την ανάπτυξη, διάχυση και ενσωμάτωση νέων και καινοτόμων λύσεων στο πεδίο της Τεχνητής Νοημοσύνης (Artificial Intelligence – AI) με έμφαση στον τομέα της εκπαίδευσης.</p>

  <h2>2. Περιγραφή του Hackathon</h2>
  <p><strong>2.1.</strong> Το Hackathon θα πραγματοποιηθεί στις <strong>2 και 3 Οκτωβρίου 2025</strong> σύμφωνα με το Πρόγραμμα που θα βρείτε αναρτημένο στον Ιστότοπο <a href="/agenda/">εδώ</a>, στους χώρους του Τμήματος Επιστήμης Υπολογιστών του Πανεπιστημίου Κρήτης στις Βούτες Ηρακλείου Κρήτης.</p>

  <p><strong>2.2.</strong> To Hackathon θα πραγματοποιηθεί σε δύο φάσεις:</p>
  <ul>
    <li><strong>Α’ Φάση (Πέμπτη 2 Οκτωβρίου):</strong> Έναρξη - Εκπαίδευση - Έναρξη Προγραμματισμού</li>
    <li><strong>Β’ Φάση (Παρασκευή 3 Οκτωβρίου):</strong> Προγραμματισμός - Προετοιμασία Παρουσιάσεων – Αξιολόγηση – Βραβεύσεις – Δείπνο & Ποτά</li>
  </ul>
  <p>Το αναλυτικό πρόγραμμα του Hackathon είναι διαθέσιμο <a href="/agenda/">εδώ</a>.</p>

  <h2>3. Συμμετοχή</h2>
  <p><strong>3.1.</strong> Δικαίωμα συμμετοχής στο Hackathon έχουν μόνο τα φυσικά πρόσωπα άνω των 18 ετών. Για τη συμμετοχή στο Hackathon απαιτείται η υποβολή αίτησης μαζί με την αποστολή του σχετικού συνοδευτικού υλικού μέσω της φόρμας Αίτησης Συμμετοχής που βρίσκεται στον Ιστότοπο του Hackathon. Οι ενδιαφερόμενοι μπορούν να υποβάλουν αίτηση συμμετοχής μόνο ως Ομάδα.</p>

  <p><strong>3.2.</strong> Οι Ομάδες πρέπει να απαρτίζονται από δύο (2) έως τέσσερα (4) <strong>ενήλικα</strong> μέλη. Στην αίτηση συμμετοχής κάθε Ομάδας ορίζεται ένα άτομο που θα χειρίζεται την επικοινωνία με το Διοργανωτή. Κάθε ενδιαφερόμενος έχει δικαίωμα υποβολής μόνο μίας (1) Αίτησης Συμμετοχής και να αποτελεί μέλος μιας και μόνο Ομάδας.</p>

  <p><strong>3.3.</strong> Υποβάλλοντας την αίτηση συμμετοχής, οι ενδιαφερόμενοι δηλώνουν ότι αποδέχονται τους παρόντες Όρους και Προϋποθέσεις, συμπεριλαμβανομένης της Δήλωσης Ιδιωτικότητας και του Κώδικα Δεοντολογίας του Hackathon. Περαιτέρω, εγγυώνται ότι τα υποβληθέντα με την αίτησή τους στοιχεία είναι αληθή και ορθά, και έχουν πλήρη ευθύνη έναντι των Διοργανωτών και παντός τρίτου για την ακρίβεια των στοιχείων που δηλώνουν και για τη λήψη της συναίνεσης των φυσικών προσώπων, τα στοιχεία των οποίων συμπληρώνουν στη Αίτηση Συμμετοχής.</p>

  <p><strong>3.4.</strong> Οι Αιτήσεις Συμμετοχής υποβάλλονται από 10 Ιουνίου 2025 έως και 19 Σεπτεμβρίου 2025.  Αιτήσεις που υποβάλλονται εκτός του ανωτέρω χρονικού πλαισίου είναι άκυρες.</p>

  <p><strong>3.5.</strong> Το Hackathon έχει όριο συμμετοχής έως δεκαπέντε (15) ομάδες, οι οποίες θα επιλεγούν με βάση τα παρακάτω κριτήρια: (α) δεξιότητες της ομάδας (ποικιλομορφία και τεχνικές ικανότητες), (β) συνάφεια ιδέας με το θέμα του Hackathon, (γ) καινοτομία και αντίκτυπο της ιδέας, (δ) δυνατότητες μάθησης και (ε) καθορισμένους και ρεαλιστικούς στόχους. Η επιλογή των ομάδων μέσω της αξιολόγησης των Αιτήσεων Συμμετοχής θα γίνει βάσει των ανωτέρω κριτηρίων συμμετοχής από την Επιτροπή Αξιολόγησης των διοργανωτών.</p>

  <p><strong>3.6.</strong> Όλοι οι ενδιαφερόμενοι θα ενημερωθούν από τους διοργανωτές μέσω μηνύματος ηλεκτρονικού ταχυδρομείου (e-mail) για την πορεία της Αίτησής τους. Οι Διοργανωτές δεν υποχρεούνται να προβούν σε ανακοίνωση των βαθμών αξιολόγησης και κατάταξης των Αιτήσεων Συμμετοχής.</p>

  <p><strong>3.7.</strong> Όλες οι Ομάδες που θα συμμετάσχουν σε όλες τις φάσεις του Hackathon θα λάβουν Πιστοποιητικό Συμμετοχής.</p>

  <h2>4. Προσωπικά Δεδομένα</h2>

  <p><strong>4.1.</strong> Για την αξιολόγηση των Αιτήσεων Συμμετοχής και την επικοινωνία των ουσιωδών πληροφοριών διεξαγωγής του Hackathon απαιτείται η συλλογή και επεξεργασία δεδομένων προσωπικού χαρακτήρα των Συμμετεχόντων.</p>

  <p><strong>4.2.</strong> Τα δεδομένα αυτά συλλέγονται μέσα από την Αίτηση Συμμετοχής, που υποβάλλετε μέσω της Ιστοσελίδας του Hackathon και επεξεργάζονται σύμφωνα με τη <a href="/privacy/">Δήλωση Ιδιωτικότητας</a> του Hackathon. Οι Διοργανωτές λειτουργούν ως ανεξάρτητοι υπεύθυνοι επεξεργασίας και τηρούν τις εφαρμοστέες διατάξεις για την προστασία δεδομένων προσωπικού χαρακτήρα.</p>

  <p><strong>4.3.</strong> Μετά την ολοκλήρωση του Hackathon, οπτικοακουστικό υλικό και φωτογραφίες από όλη τη διάρκεια του Hackathon ενδέχεται να δημοσιοποιηθούν τόσο στον Ιστότοπο του Hackathon, στους Ιστοτόπους των Διοργανωτών, καθώς επίσης και μέσω των καναλιών επικοινωνίας και προώθησης (Facebook, Instagram, LinkedIn, newsletters, Δελτία Τύπου κτλ.) των Διοργανωτών.</p>

  <h2>5. Δικαιώματα Διανοητικής Ιδιοκτησίας</h2>

  <p><strong>5.1.</strong> Οι Συμμετέχοντες διατηρούν στο ακέραιο το σύνολο των δικαιωμάτων διανοητικής ιδιοκτησίας που σχετίζονται με τη λύση που θα αναπτύξουν για το Hackathon και η συμμετοχή στο Hackathon δεν συνεπάγεται καμιά μεταφορά δικαιωμάτων διανοητικής ιδιοκτησίας στους Διοργανωτές ή οποιονδήποτε τρίτο. Οι Συμμετέχοντες φέρουν την αποκλειστική και πλήρη ευθύνη για τον καταμερισμό των δικαιωμάτων διανοητικής ιδιοκτησίας που σχετίζονται με τη λύση που θα αναπτύξουν στο πλαίσιο του Hackathon ανάμεσα στα μέλη της Ομάδας, χωρίς καμιά ευθύνη, διαμεσολάβηση ή οποιασδήποτε μορφής εμπλοκή των Διοργανωτών επί αυτού του ζητήματος.</p>

  <p><strong>5.2.</strong> Οι Συμμετέχοντες δηλώνουν και εγγυώνται ότι έχουν οι ίδιοι καθ’ αποκλειστικότητα τα δικαιώματα διανοητικής ιδιοκτησίας επί των λύσεων που θα αναπτύξουν και θα παρουσιάσουν στο Hackathon, χωρίς οικειοποίηση ή προσβολή δικαιωμάτων τρίτων.</p>

  <p><strong>5.3.</strong> Σε περίπτωση που ασκηθεί οποιαδήποτε αξίωση τρίτου κατά των Διοργανωτών λόγω προσβολής δικαιώματος διανοητικής ιδιοκτησίας ή άλλου συναφούς δικαιώματος, η οποία σχετίζεται με λύση που αναπτύχθηκε και παρουσιάστηκε από Συμμετέχοντες στο πλαίσιο του Hackathon, οι εν λόγω Συμμετέχοντες φέρουν την αποκλειστική ευθύνη και  υποχρεούνται να αποζημιώσουν και να απαλλάξουν τους Διοργανωτές από κάθε σχετική ευθύνη, δαπάνη, ζημία ή απαίτηση.</p>

  <p><strong>5.4.</strong> Οι Διοργανωτές οφείλουν να δεσμεύσουν με όρους εχεμύθειας και εμπιστευτικότητας όλους όσοι για τους σκοπούς του Hackathon γίνονται κοινωνοί των τεχνικών και λειτουργικών λεπτομερειών των λύσεων που θα αναπτυχθούν (Επιτροπή Αξιολόγησης, μέντορες, κλπ). Οι Συμμετέχοντες έχουν την ευθύνη να υποβάλλουν γραπτώς στην Επιτροπή Αξιολόγησης τις τεχνικές και λειτουργικές λεπτομέρειες των λύσης τους που θέλουν να αντιμετωπιστούν ως εμπιστευτικές, με την επιφύλαξη των υποχρεώσεων δημοσιότητας.</p>

  <h2>6. Παρουσιάσεις, τελική αξιολόγηση και βραβεία</h2>

  <p><strong>6.1.</strong> Οι Ομάδες θα παρουσιάσουν τη λύση που ανέπτυξαν στο πλαίσιο του Hackathon στην Επιτροπή Αξιολόγησης.</p>

  <p><strong>6.2.</strong> Οι λύσεις που θα παρουσιαστούν πρέπει να είναι πρωτότυπες και να έχουν αναπτυχθεί αποκλειστικά στο πλαίσιο και κατά τη διάρκεια του Hackathon. Αν με οποιονδήποτε τρόπο διαπιστωθεί το αντίθετο η Ομάδα θα αποκλειστεί από την τελική αξιολόγηση.</p>

  <p><strong>6.3.</strong> Αν οποιοσδήποτε υποστηρίξει ότι η λύση μιας Ομάδας δεν αναπτύχθηκε πρωτότυπα στη διάρκεια του Hackathon πρέπει να το αναφέρει άμεσα στην Επιτροπή Αξιολόγησης, φέροντας και το αντίστοιχο βάρος της απόδειξης.</p>

  <p><strong>6.4.</strong> Οι λύσεις θα αξιολογηθούν συνολικά και συγκριτικά με βάση τα ακόλουθα κριτήρια:</p>
  <ul>
    <li>Λειτουργικότητα & Εκτέλεση</li>
    <li>Τεχνική Καινοτομία</li>
    <li>Επίλυση Προβλημάτων & Επίδραση</li>
    <li>Παρουσίαση & Επικοινωνία</li>
  </ul>
  <p>Κάθε λύση θα λάβει από έναν (1) έως πέντε (5) βαθμούς σε καθένα από τα παραπάνω κριτήρια. Από το άθροισμα των βαθμών αυτών θα προκύψει και η τελική βαθμολογία (μέγιστη βαθμολογία 20). Λύσεις που θα έχουν κάτω από 3 βαθμούς στην κατηγορία Λειτουργικότητα & Εκτέλεση δεν θα μπορούν να διαγωνιστούν για κάποιο από τα βραβεία.</p>

  <p><strong>6.5.</strong> Η Επιτροπή Αξιολόγησης αποφασίζει για την τελική κατάταξη των Ομάδων και την ανακήρυξη τριών (3) νικητριών Ομάδων που θα λάβουν τα αντίστοιχα βραβεία (σε μορφή δωροκάρτας), το ύψος των οποίων προσδιορίζεται ως εξής:</p>
  <ul>
    <li>€3000 στην πρώτη νικητήρια ομάδα,</li>
    <li>€2000 στην δεύτερη νικητήρια ομάδα και</li>
    <li>€1000 στην τρίτη νικητήρια ομάδα</li>
  </ul>

  <h2>7. Επιτροπές Διοργανωτών</h2>
  <p><strong>7.1.</strong> Για τη διεξαγωγή του Hackathon θα λειτουργήσουν οι παρακάτω επιτροπές, τα μέλη των οποίων θα δεσμεύονται με ρήτρες εχεμύθειας και εμπιστευτικότητας και θα υποχρεούνται να ζητήσουν εξαίρεση στην περίπτωση διαπίστωσης ύπαρξης σύγκρουσης συμφερόντων, που θα έθετε εν αμφιβόλω την αντικειμενικότητα της κρίσης τους και την αξιοπιστία του Hackathon.</p>
  <ul>
    <li><strong>Επιτροπή Οργάνωσης:</strong> Σκοπός της είναι ο σχεδιασμός και η υλοποίηση του Hackathon, η διοργάνωση σχετικών ενεργειών προβολής, η συγκέντρωση των Αιτήσεων Συμμετοχής, η επικοινωνία με τους ενδιαφερόμενους και τους Συμμετέχοντες, και η υποστήριξη των Συμμετεχόντων κατά τη διάρκεια της διεξαγωγής του Hackathon.</li>
    <li><strong>Επιτροπή Αξιολόγησης:</strong> Αποτελείται από μέλη των Διοργανωτών με σχετική ειδίκευση και εμπειρία στον τομέα, τις θεματικές, και τις προκλήσεις του Hackathon. Σκοπός της Επιτροπής είναι η αξιολόγηση των Αιτήσεων Συμμετοχής με βάση τα Κριτήρια Συμμετοχής, η συμβουλευτική και τελική αξιολόγηση των λύσεων που θα αναπτύξουν οι Ομάδες κατά τη διάρκεια του Hackathon, ώστε να αναδειχθούν οι τρεις νικήτριες Ομάδες.</li>
  </ul>

  <h2>8. Λοιποί Όροι</h2>

  <p><strong>8.1.</strong> Οι Διοργανωτές διατηρούν το δικαίωμα να αλλάξουν τους παρόντες όρους. Στην περίπτωση αυτή, θα υπάρξει σχετική ανακοίνωση στον Ιστότοπο του Hackathon και θα ενημερωθεί η ημερομηνία στην κορυφή της σελίδας.</p>

  <p><strong>8.2.</strong> Οι Διοργανωτές διατηρούν το δικαίωμα να αλλάξουν – αν χρειαστεί – τον τόπο ή το χρονοδιάγραμμα διεξαγωγής του Hackathon ή και να το ακυρώσουν σε περίπτωση χαμηλής συμμετοχής ή ανωτέρας βίας. Στην περίπτωση αυτή, θα υπάρξει σχετική ανακοίνωση στον Ιστότοπο του Hackathon, και ενημέρωση των Συμμετεχόντων.</p>

  <p><strong>8.3.</strong> Στις ανωτέρω περιπτώσεις, οι Συμμετέχοντες δεν αποκτούν οποιοδήποτε δικαίωμα κατά των Διοργανωτών, ούτε νομιμοποιούνται ή δικαιούνται να ζητήσουν την υλοποίηση ή τη συνέχισή του Hackathon ή οποιαδήποτε αποζημίωση, για τυχόν άμεσες ή έμμεσες ζημίες, δαπάνες και έξοδα που μπορεί να προκύψουν από τυχόν διακοπή, αλλαγή, δυσλειτουργία ή καθυστέρηση ή οποιαδήποτε άλλη αιτία σχετικά με το Hackathon ή την ακύρωσή του.</p>

  <p><strong>8.4.</strong> Σε περίπτωση διαφωνίας, διένεξης ή αμφισβήτησης από Συμμετέχοντα, σχετικά με την ερμηνεία ή ορθή εφαρμογή των όρων που περιέχονται στο παρόν, ο Συμμετέχων θα απευθύνεται στην Επιτροπή Οργάνωσης, η οποία θα καταβάλλει προσπάθεια συμβιβαστικής και φιλικής επίλυσης της διαφοράς.</p>

  <p><strong>8.5.</strong> Σε περίπτωση που οποιαδήποτε διένεξη, διαφορά ή διαφωνία δεν επιλυθεί φιλικά σύμφωνα με το άρθρο 8.4, θα επιλύεται αποκλειστικά από τα δικαστήρια της Αθήνας, σύμφωνα με το Ελληνικό δίκαιο.</p>

  <p><strong>8.6.</strong> Για οποιαδήποτε πληροφορία ή παράπονο μπορείτε να επικοινωνείτε με τους Διοργανωτές μέσω μηνύματος ηλεκτρονικού ταχυδρομείου (e-mail), στη διεύθυνση <a href="mailto:futured-ai@talentlms.com">futured-ai@talentlms.com</a>.</p>

</div>
